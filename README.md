# Ruby Comparison Operators

Ruby Comparison Operators ถ้าให้เข้าใจง่าย ๆ มันก็คือ เครื่องหมาย (หรือตัวดำเนินการ) ที่เอาไว้ใช้เปรียบเทียบค่านึงกับอีกค่านึง เมื่อเปรียบเทียบเสร็จจะคืนค่าตรรกะ (หรือค่าความจริง/เท็จ) กลับมา เพื่อให้เราเอาไปใช้เป็นทางเลือกให้กับโปรแกรมเรา อย่างเช่น ถ้าเปรียบเทียบว่าปีนี้เท่ากับ 2569 แล้วเป็นจริงจะให้พิมพ์ "สวัสดีปีใหม่" ออกมา แต่ถ้าไม่จริง จะให้พิมพ์ "รอก่อน" ออกมา จะทำให้โปรแกรมของเราไม่ส่งแต่ผลลัพธ์เดิมออกมา แต่มันจะขึ้นอยู่กับปีปัจจุบันว่าเป็นปี 2569 หรือไม่แทน

ตัวดำเนินการเปรียบเทียบที่จริงเป็นสิ่งที่เราเห็นผ่านตาอยู่ในชีวิตประจำวันอยู่แล้ว ในม.3 เราก็คงเคยผ่านเรื่องอสมการกันมาบ้าง อย่างเช่น x > 9 แปลว่า x สามารถเป็นได้ตั้งแต่มากกว่า 9 เป็นต้นไป (9, +inf) ดังนั้นในภาษา Ruby มีความหมายว่าถ้า x เป็นค่าใด ๆ ที่มากกว่า 9 อย่างเช่น x = 9.01, x = 10 หรือ x = 11 หลังเปรียบเทียบค่าเสร็จแล้วค่าตรรกะจะเป็นจริง หรือจะเป็นเรื่องของสมการในป.6 อย่างเช่น y = 25 ในสมการคณิตศาสตร์ ในภาษา Ruby จะมีความหมายประมาณว่าเปรียบเทียบค่าของ y กับค่า 25 (ซึ่งในภาษา Ruby ไม่ได้ใช้เป็นเครื่องหมายเท่ากับ แต่จะขอละไว้ก่อนแล้วค่อยอธิบายในหัวข้อถัด ๆ ไป) เมื่อเปรียบเทียบเสร็จจะคืนค่าตรรกะออกมา ถ้า y เป็น -1 จะคืนค่าตรรกะเป็นเท็จออกมา แต่ถ้า y เป็น 25 จะคืนค่าตรรกะเป็นจริงออกจริงออกมาแทน

***

เนื่องจากภาษา  Ruby มีความสามารถพิเศษคือสามารถสร้างหรือกำหนดการทำงานของตัวดำเนินการขึ้นมาใหม่ได้ ดังนั้นจึงจะแยกประเภทของตัวดำเนินการเป็น 2 ประเภทคือ

1. ตัวดำเนินการแบบพื้นฐาน
2. ตัวดำเนินการที่สร้างขึ้นมาใหม่หรือตัวเดิมที่กำหนดการทำงานขึ้นมาใหม่

### ตัวดำเนินการเปรียบเทียบแบบต่าง ๆ

<table><thead><tr><th width="100">ตัวดำเนินการ</th><th>ลักษณะการทำงาน</th></tr></thead><tbody><tr><td>==</td><td>เปรียบเทียบความเท่ากัน ถ้าเท่ากันจะคืนค่าตรรกะค่าจริง ถ้าไม่เท่ากันจะคืนค่าตรรกะเท็จ</td></tr><tr><td>!=</td><td>เปรียบเทียบความเท่ากัน ถ้าเท่ากันจะคืนค่าตรรกะค่าเท็จ ถ้าไม่เท่ากันจะคืนค่าตรรกะจริง</td></tr><tr><td>&#x3C;</td><td>เปรียบเทียบค่าด้านซ้ายน้อยกว่าค่าด้านขวาหรือไม่ ถ้าใช่คืนค่าตรรกะจริง ถ้าไม่ใช้จะคืนค่าเท็จ</td></tr><tr><td>&#x3C;=</td><td>เปรียบเทียบค่าด้านซ้ายน้อยกว่าหรือเท่ากับค่าด้านขวาหรือไม่ ถ้าใช่คืนค่าตรรกะจริง ถ้าไม่ใช้จะคืนค่าเท็จ</td></tr><tr><td>></td><td>เปรียบเทียบค่าด้านซ้ายมากกว่าค่าด้านขวาหรือไม่ ถ้าใช่คืนค่าตรรกะจริง ถ้าไม่ใช้จะคืนค่าเท็จ</td></tr><tr><td>>=</td><td>เปรียบเทียบค่าด้านซ้ายมากกว่าหรือเท่ากับค่าด้านขวาหรือไม่ ถ้าใช่คืนค่าตรรกะจริง ถ้าไม่ใช้จะคืนค่าเท็จ</td></tr></tbody></table>
