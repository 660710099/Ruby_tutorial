# Ruby Comparison Operators

Ruby Comparison Operators ถ้าให้เข้าใจง่าย ๆ มันก็คือ เครื่องหมาย (หรือตัวดำเนินการ) ที่เอาไว้ใช้เปรียบเทียบค่านึงกับอีกค่านึง เมื่อเปรียบเทียบเสร็จจะคืนค่าตรรกะ (หรือค่าความจริง/เท็จ) กลับมา เพื่อให้เราเอาไปใช้เป็นทางเลือกให้กับโปรแกรมเรา อย่างเช่น ถ้าเปรียบเทียบว่าปีนี้เท่ากับ 2569 แล้วเป็นจริงจะให้พิมพ์ "สวัสดีปีใหม่" ออกมา แต่ถ้าไม่จริง จะให้พิมพ์ "รอก่อน" ออกมา จะทำให้โปรแกรมของเราไม่ส่งแต่ผลลัพธ์เดิมออกมา แต่มันจะขึ้นอยู่กับปีปัจจุบันว่าเป็นปี 2569 หรือไม่แทน

ตัวดำเนินการเปรียบเทียบที่จริงเป็นสิ่งที่เราเห็นผ่านตาอยู่ในชีวิตประจำวันอยู่แล้ว ในม.3 เราก็คงเคยผ่านเรื่องอสมการกันมาบ้าง อย่างเช่น x > 9 แปลว่า x สามารถเป็นได้ตั้งแต่มากกว่า 9 เป็นต้นไป (9, +inf) ดังนั้นในภาษา Ruby มีความหมายว่าถ้า x เป็นค่าใด ๆ ที่มากกว่า 9 อย่างเช่น x = 9.01, x = 10 หรือ x = 11 หลังเปรียบเทียบค่าเสร็จแล้วค่าตรรกะจะเป็นจริง หรือถ้าจะเป็นเรื่องของสมการในป.6 อย่างเช่น y = 25 ในสมการคณิตศาสตร์ ในภาษา Ruby จะมีความหมายประมาณว่าเปรียบเทียบค่าของ y กับค่า 25 (ซึ่งในภาษา Ruby ไม่ได้ใช้เป็นเครื่องหมายเท่ากับ แต่จะขอละไว้ก่อนแล้วค่อยอธิบายในหัวข้อถัด ๆ ไป) เมื่อเปรียบเทียบเสร็จจะคืนค่าตรรกะออกมา ถ้า y เป็น -1 จะคืนค่าตรรกะเป็นเท็จออกมา แต่ถ้า y เป็น 25 จะคืนค่าตรรกะเป็นจริงออกจริงออกมาแทน

## ตารางตัวดำเนินการเปรียบเทียบตัวต่าง ๆ

<table><thead><tr><th width="100">ตัวดำเนินการ</th><th>ลักษณะการทำงาน</th></tr></thead><tbody><tr><td>==</td><td>เปรียบเทียบความเท่ากัน ถ้าเท่ากันจะคืนค่าตรรกะค่าจริง ถ้าไม่เท่ากันจะคืนค่าตรรกะเท็จ</td></tr><tr><td>!=</td><td>เปรียบเทียบความเท่ากัน ถ้าเท่ากันจะคืนค่าตรรกะค่าเท็จ ถ้าไม่เท่ากันจะคืนค่าตรรกะจริง</td></tr><tr><td>&#x3C;</td><td>เปรียบเทียบค่าด้านซ้ายน้อยกว่าค่าด้านขวาหรือไม่ ถ้าใช่คืนค่าตรรกะจริง ถ้าไม่ใช้จะคืนค่าเท็จ</td></tr><tr><td>&#x3C;=</td><td>เปรียบเทียบค่าด้านซ้ายน้อยกว่าหรือเท่ากับค่าด้านขวาหรือไม่ ถ้าใช่คืนค่าตรรกะจริง ถ้าไม่ใช้จะคืนค่าเท็จ</td></tr><tr><td>></td><td>เปรียบเทียบค่าด้านซ้ายมากกว่าค่าด้านขวาหรือไม่ ถ้าใช่คืนค่าตรรกะจริง ถ้าไม่ใช้จะคืนค่าเท็จ</td></tr><tr><td>>=</td><td>เปรียบเทียบค่าด้านซ้ายมากกว่าหรือเท่ากับค่าด้านขวาหรือไม่ ถ้าใช่คืนค่าตรรกะจริง ถ้าไม่ใช้จะคืนค่าเท็จ</td></tr><tr><td>&#x3C;=></td><td>เปรียบเทียบค่าด้านซ้ายกับด้านขวา ถ้าค่าด้านซ้ายน้อยกว่าด้านขวา จะคืนค่า -1 ถ้าทั้งสองค่าเท่ากัน จะคืนค่า 0 ถ้าค่าด้านซ้ายมากกว่าดด้านขวา จะคืนค่า 1</td></tr><tr><td>===</td><td>ตรวจสอบว่าค่าด้านขวา เป็นส่วนหนึ่งของค่าด้านซ้ายหรือไม่ ถ้าใช่คืนค่าตรรกะจริง ถ้าไม่ใช่คืนค่าตรรกะเท็จ</td></tr><tr><td>=~</td><td>ตรวจสอบว่าลักษณะรูปแบบของข้อความขวา (string) ว่าตรงกับหรือเป็นส่วนหนึ่งของข้อความซ้ายหรือไม่ โดยถ้าเจอจะคืนค่า <code>index</code> เริ่มต้นของรูปแบบที่เจอของข้อความซ้ายมาให้ ถ้าไม่เจอจะคืน nil</td></tr><tr><td>!~</td><td>ตัวดำเนินการตัวนี้ทำงานเป็นนิเสธของตัวดำเนินการ <code>=~</code> ทำงานโดยตรวจสอบว่าลักษณะรูปแบบของข้อความขวา (string) ว่าต้องไม่ตรงหรือไม่เป็นส่วนหนึ่งของข้อความซ้าย ถ้าดำเนินการเปรียบเทียบแล้วว่าข้อความขวาไม่เป็นส่วนหนึ่งของข้อความซ้ายจะคืนค่าตรรกะจริงออกมา และคืนค่าเท็จออกมาในเชิงตรงกันข้าม ก็คือพบว่าข้อความขวาเป็นส่วนหนึ่งของข้อความซ้าย</td></tr></tbody></table>

***

## ตัวดำเนินการ ==
